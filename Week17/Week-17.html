<html><head><meta http-equiv="Content-Type" content="text/html; charset=utf-8" /><meta http-equiv="Content-Style-Type" content="text/css" /><meta name="generator" content="Aspose.Words for .NET 25.5.0" /><title></title><style type="text/css">body { text-indent:14.5pt; text-align:justify; line-height:118%; font-family:Arial; font-size:12pt }h1, p { margin:0pt 0pt 4.2pt 0.95pt }h1 { margin-left:1.45pt; margin-bottom:5.15pt; text-indent:-0.5pt; page-break-inside:avoid; page-break-after:avoid; line-height:111%; font-family:Arial; font-size:12pt; font-weight:bold; color:#000000 }span.Heading1Char { font-family:Arial; font-size:12pt; font-weight:bold; color:#000000 }</style></head><body><div><p style="margin-left:224.65pt; margin-bottom:0.35pt; text-indent:0pt; text-align:center; line-height:108%; font-size:10pt"><span style="-aw-import:spaces">&#xa0;</span></p><h1 style="margin-left:0pt; margin-bottom:0pt; text-indent:0pt; text-align:left"><span>Filipino sa Iba’t ibang Disiplina </span><span style="width:165.7pt; display:inline-block; -aw-tabstop-align:center; -aw-tabstop-pos:345.05pt">&#xa0;</span><span style="line-height:111%; font-size:11pt; font-weight:normal"> </span><span style="width:45.09pt; line-height:111%; font-size:11pt; font-weight:normal; display:inline-block; -aw-tabstop-align:center; -aw-tabstop-pos:393.2pt">&#xa0;</span><span> </span></h1><p style="margin-bottom:10.9pt; text-indent:0pt"><span>FILDIS </span></p><p style="margin-left:0pt; margin-bottom:14.55pt; text-indent:0pt; text-align:left; line-height:108%"><span style="-aw-import:spaces">&#xa0;</span></p><p style="margin-left:0pt; margin-bottom:0pt; text-indent:0pt; text-align:left; line-height:108%; font-size:18.5pt"><span style="line-height:108%; font-size:12pt; font-weight:bold; background-color:#fbd4b4">PAG-UNLAD PANGKAALAMAN </span><span style="width:34.35pt; line-height:108%; font-size:12pt; font-weight:bold; background-color:#fbd4b4; display:inline-block; -aw-tabstop-align:center; -aw-tabstop-pos:217pt">&#xa0;</span><span style="line-height:108%; font-size:12.33pt; vertical-align:super"> </span></p><p style="margin-right:30.95pt; margin-left:0pt; margin-bottom:5.6pt; text-indent:0pt; text-align:center; line-height:108%"><span style="-aw-import:spaces">&#xa0;</span></p><p style="margin-left:35.75pt; margin-bottom:5.15pt; text-indent:-0.5pt; text-align:left; line-height:111%"><span style="font-weight:bold">4.1 Maunawaan ang halaga ng Instrumento ng pananaliksik </span></p><p style="margin-left:36pt; margin-bottom:5.6pt; text-indent:0pt; text-align:left; line-height:108%"><span style="-aw-import:spaces">&#xa0;</span></p><h1 style="margin-left:35.75pt; text-align:left"><span>MGA INSTRUMENTO SA PANANALIKSIK</span><span style="font-weight:normal"> </span></h1><p style="margin-left:20.25pt"><span>Pakikipanayam ang karaniwang instrumenting ginagamit sa mga pananaliksik. Halos lahat ng mga tugon at datos sa isinasagawang pananaliksik ay nanggagaling sa mga interbyu na naitala o nirekord </span><span style="font-weight:bold">Ang pakikipanayam</span><span> </span></p><p style="margin-left:20.25pt"><span>tumutukoy sa proseso ng pangangalap ng mga datos o impormasyon sa Pamamagitan ng paglalatag ng mga serye ng mga katanungan sa ninanais na Tumugon Karaniwang ang tagapanayam ang naghahain ng mga katanungan na humihingi</span><span style="-aw-import:spaces">&#xa0;&#xa0; </span><span>ng deretsahan at ispesipikong katugunan, ngunit mas madalas sa kwalitatibong pananaliksik ang mga bukas o open-ended na katanungan na nagdadala kinakapanayam na makapagbigay ng higit na detalyadong kasagutan </span></p><h1 style="margin-left:35.75pt; text-align:left"><span>Mga Paghahanda sa Pakikipanayam/Interbyu</span><span style="font-weight:normal"> </span><span>Una</span><span style="font-weight:normal"> </span></h1><p style="margin-left:20.25pt"><span style="-aw-import:spaces">&#xa0;</span><span>Pumili ng lugar na paggaganapan ng panayam. Napakahalaga na maging komportable ang parehong panig sa panahon ng panayam. Iwasan ang mga lugar na nakapagdudulot ng distraksyon gaya ng ingay, sobrang liwanag o dilim, o kaya nama’y masyadong mataong lugar. Laging siguruhing tanungin ang kinakapanayam kung komportable ba siya sa lugar na gaganapan ng panayan o kung may nais ba siyang lugar na doon ganapin ang panayam. </span></p><p style="margin-left:36pt; margin-bottom:5.6pt; text-indent:0pt; text-align:left; line-height:108%"><span style="font-weight:bold; -aw-import:spaces">&#xa0;</span><span> </span></p><h1 style="margin-left:35.75pt; text-align:left"><span>Ikalawa</span><span style="font-weight:normal"> </span></h1><p style="margin-left:20.25pt"><span>Ipaliwanag ang layunin ng panayam. Bukod sa pagiging kompidensyal, kinakailangan ding malaman ng iyong kakapanayamin ang layunin o dahilan ng isinasagawang pag-aaral at kung sino-sino ang maaring makakita o makabatid ng isinasagawang panayam. Makatutulong sa isang mananaliksik kung mayroong nakasulat na liham na aprubado ng kakapanayamin upang makasiguro sa kaniyang pagpayag sa nasabing Gawain </span></p><h1 style="margin-left:35.75pt; text-align:left"><span>Ikatlo</span><span style="font-weight:normal"> </span></h1><p style="margin-left:20.25pt; margin-bottom:0pt"><span>Ipaliwanag ang magiging haba o panahon ng panayam. Bagama’t ito’y napakasimpleng gawain, kadalasang napababayaan ng mga mananaliksik na </span><span style="font-weight:bold">Filipino sa Iba’t ibang Disiplina </span><span style="font-weight:bold">              </span><span style="line-height:118%; font-size:11pt; -aw-import:spaces">&#xa0;</span><span style="line-height:118%; font-size:11pt">              </span><span style="font-weight:bold; -aw-import:spaces">&#xa0;</span></p><p style="margin-left:21pt; text-indent:-20.05pt"><span>FILDIS ipaliwanag kung gaano katagal o gaano kahaba ang gagawing panayam. Sa kwalitatibong pananaliksik, hindi lamang isang beses nagaganap ang panayam, kadalasan ito ay nauulit lalo’t may mga iba pang impormasyong kakailanganin Siguruhing sa unang pagkikita pa lamang sa iyong tagatugon ay maipaliwanag na sa kanya ang pangangailangan ng pag follow-up sa ilang mga impormasyon upang makasapat sa pangangailangan ng isinasagawang pag-aaral. Gayonpaman, sa pag follow-up, kailangang masiguro ang maayos na ugnayan sa iyong tagatugon </span></p><h1 style="margin-left:35.75pt; text-align:left"><span>Ikaapat</span><span style="font-weight:normal"> </span></h1><p style="margin-left:20.25pt; margin-bottom:0.4pt"><span style="font-weight:bold; -aw-import:spaces">&#xa0;</span><span>Tanungin kung mayroon silang katanungan. Kailangang tiyakin bilang mananaliksik na ang iyong tagatugon ay sumasang-ayon at wala nang mga anong na maaaring nakapagdadala sa kaniya sa pag-aalinlangan. Ang isang mahusay na makipanayam ay kayang gawing marelax ang kondisyon ng kaniyang kinakapanayam, kailangang may mahusay na kasanayan sa pakikinig upang mapadaloy nang maayos ang panayam at makuha ang mga datos na </span></p><p style="margin-left:20.25pt; text-indent:0pt"><span>totoong nagrereflek ang opinion at damdamin ng kinakapanayam sa paksang pinaguusapan </span></p><p style="margin-left:35.75pt; margin-bottom:5.15pt; text-indent:-0.5pt; text-align:left; line-height:111%"><span style="font-weight:bold">Ikalima.</span><span> </span></p><p style="margin-left:20.25pt"><span>Huwag umasa sa iyong memorya para sa mga nakalap na sagot. Humingi ng pahintulot sa iyong kinakapanayam na irerekord ang usapan o kaya naman ay magsama ng tagatala ng mga napagusapan. Siguraduhin na ang lahat ng impormasyon at nairekord na audio ay nakaorganisa at maingat na naitatago at napahahalagahan </span></p><h1 style="margin-left:21pt; text-indent:15pt; text-align:left"><span>4.2 Matukoy ang mga mapagkakatiwalaang instrument sa pananaliksik na gagamitin</span><span style="font-weight:normal"> </span><span>FOCUS GROUP DISCUSSION (FGD)</span><span style="font-weight:normal"> </span></h1><p style="margin-left:20.25pt"><span>Sa maraming aspekto, ang Focus Group Discussion ay katulad din ng pakikipanayam dahil ito ay malaya sa pagtatanong. Gayonpaman, isinasagawa ito upang mapalawak ang pamamaraan dahil ang mga kalahok ay nagkakaroon ng interaksiyon sa isa’t isa at nakaiimpluwensya sa mga inihayag na ideya ng mga kasama sa panayam. </span></p><h1 style="margin-left:35.75pt; text-align:left"><span>COMMUNITY DISCUSSION FORUMS</span><span style="font-weight:normal"> </span></h1><p style="margin-left:20.25pt"><span>Ito ay nakadisenyo upang kumalap ng mga opinion, pag-uugali at ediya ng komunidad na may kaugnayan sa mga suliranin at isyung panlipunan </span></p><p style="margin-left:36pt; margin-bottom:0pt; text-indent:0pt; text-align:left; line-height:108%"><span style="-aw-import:spaces">&#xa0;</span></p></div></body></html>